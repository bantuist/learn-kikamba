Isomo la keli - Lesson two
# 2. Kwimanyithia - Introduction

## Kukethania kwa wo - Exchange Greetings Appropriately

### NgeWA - Dialogue:
####  A:

Uvoo waku? nyie nitawa Ole. Naitewu na numite musyi wa Loitok.

Uvoo wenyu? Nyie nitawa Mesgg na numite nthi ya America kKisio kya ka livonia Musyi.

Nitawa mutiso na numite nthi ya Kenya kisio kya Voi musyi wa mwambas

Witawa ata?

#### B:

Mũtũa:      Wĩ mũseo?
Kamene:     Ĩĩ ni mũseo. Uvoo waku.
Mutua:      Ni, mũseo mũno.
Kamene:     Witawa ata?
Mutua:      Nitawa Mũtũa; naku witawa ata?
Kamene      Nitawa Kamene.
Mũtũa:      Ni mũvea nũndũ wa kũkũmanya.
Kamene:     Ũvoo wa wia?
Mũtũa:      Ni mũseo mũno.
Kamene:     Ni mũvea, enda na ũseo.
Mũtũa:      Naku tiwa na ũseo.

### C:

Wambua:     Wĩ mũseo?
Mũsyoki:    Ĩĩ nĩ mũseo.
Wambua:     Waamũka ata?
Mũsyoki:    Naamũka nesa.
Wambua:     Ĩsyĩtwa yaku nũũ?
Mũsyoki:    Ĩsyĩtwa yakwa nĩ Gichoro. Naku wĩtawa ata?
Wambua:     Ĩsyĩtwa yakwa nĩ Wambua.
Mũsyoki:    Wambua, umĩte ku?
Wambua:     Numĩte Masaku. Nakũ umĩte kũ?
Mũsyoki:    Numĩte Musyi wa Kitui
Wambua:     Nĩ mũvea nũndũ wa kũkũmanya.
Mũsyoki:    O naku, nĩmuvea nũndũ wa kũkũmanya.
Wambua:     Tiwa nesa.
Mũsyoki:    Naku enda nesa.

### D:

Makaũ:     Mwĩ aseo?
Mũtuku:    Ĩĩ twĩ aseo. Ũvoo waku?
Makaũ:     Ni museo. Wĩtawa ata?
Mũtuku:    Nĩtawa Mũtuku na mũnyanyawa etawa Musembi. Naku witawa ata?
Makaũ:     Nyie nitawa Makaũ;na inywi mumite kũ? / va?
Musembi:   Numĩte nthĩ ya Amelika na munyanyawa aumĩte nthĩ ya Kenya.
Makaũ:     Nĩ mũvea nũndũ wa kumumanya.
Mũtuku:    Aya nĩ asanda / nĩ muvea muno

Soma kwa wasya munene:

Wĩ museo: - Ĩĩ nĩ museo.
Mwĩ aseo: - Ĩĩ twĩ aseo.
Isyĩtwa yaku nũũ - Ĩsyĩtwa yake nĩ Ndinda.
Isyĩtwa yaku nũũ - Ĩsyĩtwa yake nĩ Margaret.
Wĩtawa ata? - Nĩtawa Kioko.
Etawa ata? - Etawa Kanini.
Umĩite kũ: - Numĩte Ilovi (Nairobi).
Aumĩte Masaku: - Aumĩte Amelika.
Aumĩte Ulaya? - Aiee ndaumĩte Masakũ aumĩte Kitui.
Aumĩte Kenya? - Aiee ndaumĩte Ulaya, aumĩte Kisumo(Kisumu)
Maumĩte Japan: - Ĩĩ tumĩte Kenya
Enda na ũseo
Enda na mũuo
Tiwa na ũseo
Tiwa na mũuo

#### Ndeto Nzau - Vocabulary

Ĩsyĩtwa - Name
Nĩ museo - I am fine
Mũnyanyawa - My friend
Kũthi - To go
Thini na ũseo - Go well 
Kwitwa - To be called
Tiwa na useo - Remain well / peacefully
Onaku - And you
Kuma - To come from
Numĩte - I come from
Umĩte  - You come from
Aumĩte - He/she comes from
Tumĩte - We come from
Mumĩte - You all come from
Maumĩte - They come from
Kwĩtwa  - To be called
Nĩtawa - I am called
Wĩtawa - You are called
Etawa - He/shee is called
Nthĩ - Country
Mũsyĩ = CIty, Town

#### Grammar

Subject prefixes, possessives of the mũ-/a- class, interrogatives, and some
imperatives. The subject prefixes in Kikamba are:

n-: I
tũ-: We
ũ-: You
m-: You all
a-: He/she
ma-: They

Possessives:

Ĩsyĩtwa yakwa - My name
Ĩsyĩtwa yaku - Your name
Ĩsyĩtwa yake - His/her 

interrogatives:

Nuu - Who e.g. Ĩsyĩtwa yaku nũũ?
Ata - How e.g. Wĩtawa ata?
Kũ - Where e.g. Umĩte kũ? 
Va - Where e.g. Umĩte va?

